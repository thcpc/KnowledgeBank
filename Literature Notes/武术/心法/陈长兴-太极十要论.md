一. 理

　　夫万物散必有统，分必有合，田地间四面八方，纷纷者各有所属；千头万绪，攘攘者自有其源。盖一本可散为万殊，而万殊咸归一本。拳术立学亦不外此公例。夫太极拳者，千变万化，无往非动，势虽不佯，而动归于一，夫所谓一者。自顶至足，内有脏腑筋骨，外有肌肤皮肉，四肢百骸相联而为一者也。破之而不开，撞之而不散，上欲动而下自随之；下欲动而上自领之；上下而中部应之；中部动而上下和之；内外相连，前后相需，所谓一以贯而之者，其斯之谓欤！而要非勉强以致之，袭焉而为之也。当时而动，如龙如虎，出手尔而，急如闪电；当时而静，寂然湛然，居其所而稳如山岳。且静无不静，表呈上下而参差牵挂，之意，动无不动，前后左右均无游疑抽扯之形，洵乎若水之就下，沛然莫能御之也。若火机之内攻，发之而不及掩耳，不暇思索，不烦拟议，诚不期然而已然。盖动以积日而有益，功以久练而后成，观圣门一贯之学，必俟多闻强识格物致知方能有功；是知事无难易功惟自进，不可躐等，不可急就，按步就序，循序渐进，夫而后百骸筋节，自相贯通，上下表里不难联络，庶乎散者统之，分者合之。四肢百骸总归一气矣。

　　二. 气

　　天地间未有一往而不返者，亦未常有直而无曲者矣。盖有物有对峙，势有回还，古今不易之理也。常有世之论捶者，而兼论气者矣。夫主于一何分为二；所谓二者呼吸也，呼吸即阴阳也。捶不能无动静，气不能无呼吸；呼则为阳，吸则为阴。上升为阳下降为阴，阳气上升为阳，阴气下降，彼阴阳之所以分也。何谓清浊，升而上者为清，降而下者为浊。清而为阳，浊而为阴，然分而为阴阳，浑而言之统为气；气不能以无阴阳，既所谓人不能无动静，鼻不能无呼吸，口不能无出入，而所以为对待回还之理也。然则气分为二，而贯于一，有志于是途者，甚句以是为拘拘焉耳。

　　三. 三节

　　夫气本诸身，而身部甚繁，若逐节论之，则有远乎拳术之宗旨，惟分三节而论，可谓可其截法：三节上、中、下，或根、中、梢也。以头而言之，额为上节、鼻为中节、口为下节；以身而言之，胸为上节、腹为中节、丹田为下节；以腿而言之，胯为根节、膝为中节、足为梢节；以臂而言之，膊为根节、肘为中节、手为梢节；以有而言之。腕为根节，掌为中节，指为梢节。观于此，而足不必论矣。然则自颈至足，莫不各有三节也。要之，既莫非三节之所，既莫非着意之处，盖上节不明，无依无宗；中节不明，满腔是空；下节不明，颠覆必生。由此观之，身三节部，岂可忽也，至于气之发功，要从梢节起，中节随，根节摧之而已。比固分而言之，若合而言之，则上至头顶，下至足底，四肢百骸，总为一体，夫而为三节三有哉！又何三节之各有三节云乎哉。

　　四. 四梢

　　试于论身之外，而论进四梢，夫四梢者，身之余绪也；言身初不及此，言气者亦所罕闻，然捶以由内而外发，气本诸身而发梢，气之为用，不本诸身，则虚而不实；不行于梢，则实而乃虚；梢亦可弗讲乎！若手指足特论身之梢而！而来及梢之梢也。四梢为何？发其一。发之所系，不外于无行，无关于四体，是无足论矣；然发为血之梢，血为气之海，纵不清发而论气，要不可离乎血以生气，不离乎血，即不得不兼乎，发欲冲冠，血梢足矣。抑舌为肉之梢，而肉为气之囊；气不能行诸肉之梢，即气无以充其气之量；故必舌欲催齿，而肉梢足矣。至于骨梢者，齿也；筋梢者，指甲也。气生骨而联系筋，不及齿乎，即不及骨乎骨之梢；不及指甲，即不及乎筋之梢，而欲足尔者，要非齿欲断筋、甲欲透骨不能也。果能如此，则四梢族而气自足矣，岂复有虚而不实、实而仍虚之弊乎！

　　五. 五脏

　　夫捶以言势、势以言气。人得五脏以成形，即五脏而生气，五脏实为性命之源、生气之本，而各为心、肝、脾、肺、肾也。心属火而有炎上之象；肝属木，而有曲直之形；脾属土而有敦厚之势；肺属金而有从荣之能；肾属水而有润下之功。此乃五脏之意而由准于气。皆有所配合焉。几世之讲拳术者，要不能离乎斯也。其在于内胸廓为肺径之位，而肺为五脏之华：盖肺径动，而诸脏不能不动也。两乳之中为心，而肺抱护之。肺之下膈之上，心径之位也。心为君，心火动而相火无不奉命焉；而两乳之下，右为肝，左为脾。背之十四骨节为肾，至于腰为两肾之本位，而为先天之第一，又为诸脏之根源。固肾足，则金、木、水、火、土无不各显生机焉。此论五脏之部位也。然五脏之存乎内者，各有定位，而见于身者，亦有专属，但地位甚多，难以层述。大约身之所系，中者属心，窝者属肺，骨之露处属肾，筋之联处属肝。肉之厚处属脾。想其意，心如猛，肝如箭，脾之大力甚无穷，肺径之位最灵变，肾气之动快如风，是在当局者自为体验，而非笔墨所尽罄者也

　　六. 三合

　　五脏即明，再论三合，夫所谓三合者，心与意合，气与力合，筋与骨合含内三合也；手与足合，肘与膝合，肩与胯合含外三合也。若以左手与右足相合，左肘与右膝相合，左肩与右胯相合。右之与左亦然，以头与手合、手与身合、身以步合，孰非外合。心与目合、肝与筋合、脾与肉合、肺与身合孰非内合，然此特从变而言之。总之，一动无有不动，一合而无不合，五脏百骸患其中矣。

　　七. 六进

　　既知三合，犹有六进。夫六进者何也？头为六阳之首，而为周身之主，五官百骸莫不依此为向背。头不可不进也。手为先锋，根基在脚，脚不进则手却不前矣，是脚亦不可不进也。气聚于腕，机关在腰，腰不进则气馁，而不实矣，此所以腰贵于进者也。意贯周身，运动在步，步不进而意则索然无能矣；此所以必取其进也。以及上右必进右，上左必进左。其为六进，孰非着力之地欤！要之：来及其进，合周身毫无关动之意，一言其进，统全身全无抽扯之形，六进道如是而已。

　　八. 身法

　　夫发手击敌，全赖身法之助，身法维何？纵横、高低、进退、反侧而已。纵，则放其势，一往而不返。横，则理其力，开拓而莫阻。高，则扬其身，而身有增长。低则抑其身，而身有攒促之形。当进则进，殚其力而勇往直前；当退则退，退则气而回转扶势。至于反身而顾后，后既前也。侧顾左右，左右恶敢当我哉。而要非拘拘焉而为之也。查夫人之强弱，远乎已之机关，有忽纵忽横，纵横固势而复迁，不可一概而推。有忽高而忽低，高低随时以转移，岂可执一而论。时宜进而不可退，退以馁其气；时宜退即以退，退以鼓其进。是进固进也，即退实以助其进。若反身顾后，而后不觉其为后。侧顾左右，而左右不觉其为左右。总之观之在心，而握其要者，则本诸身。身而前，则四体不命而行矣；身而怯，则百骸莫不冥染而处矣。身法顾可置而不论乎。

　　九. 步法

　　今夫四肢百骸主于动，而实运以步；步者乃一身之根基，运动之枢纽也。以故应战、对战，本诸身，而所以为身之砥柱者，莫非步。随机应变在于手，而所以为手之转移者，又在于步。进退反侧，非步何以鼓动之机。抑扬伸缩，非步何以示变化之妙。即观摩在眼，变化在心。而转弯抹角，千变万化，不至穷迫者，何莫非步之司命。而要非勉强可致也。动作出于无心，鼓舞出于无觉；身欲动而步以为之周旋，手将动而步早为之催迫，不期然而已然。莫之驱而若驱，所谓上欲动而下自随之，其斯之谓欤！且步分为前后，有定位者步也。无定位者，亦步也。如前步进，而后步亦随之，前后自有定位也。若前步作后步，后步作前步，更以前步作后步之前步，后步作前步之后步，前后亦有定位矣。总之，捶以论势，而握要者步也。活与不活，在于步；灵与不灵，亦在于步。步之用大亦哉。

　　十. 刚柔

　　夫拳术之为用，气与势而已矣。然而气有强弱，势分刚柔。气强者取于手势之刚，气弱者取于手势之柔，刚者以千钧之力而扼百钩，柔者以百钩动而破千钧，尚力尚巧，刚柔之所以分也。然刚柔既分，发而用亦有别。四肢发动，气行诸外，而内持静重，刚势也。气屯于内，而外观轻和，柔势也。用刚不可无柔，无柔则环绕不速；用柔不可无刚，无刚则催逼不捷。刚柔相济则粘、游、连、闪、折、空、崩、捋、挤、捺无不得其自然。刚柔不可偏用，用武岂可忽耶！